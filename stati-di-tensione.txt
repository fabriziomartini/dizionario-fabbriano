EPISODIO #1 - CINA - TAIWAN 
140 chilometri a Sud della costa meridionale della Cina c’è un’isola. 36 chilometri quadrati, 24 milioni di abitanti, una storia fatta di dominazioni straniere e appena 15 alleati nel mondo (almeno quelli ufficiali). Appena 20 anni fa la sua popolazione si considerava sostanzialmente cinese, seppur con qualche differenza rispetto alla gente della terraferma. Oggi il sentimento di indipendenza è diffuso tanto quanto il desiderio di staccarsi dal modello di Pechino. È in questo frammento di terra che si giocherà una delle partite geopolitiche più importanti dei prossimi anni. Questa è la storia di Taiwan.

EPISODIO #2 - STATI UNITI - MESSICO
3140 chilometri spesso non controllati e dove passano ogni anno centinaia di migliaia di persone. 3140 chilometri che determineranno il futuro della principale potenza del mondo. Il confine tra Stati Uniti e Messico è un caso unico nella storia e per questo esiste un muro, di cui si è cominciato a parlare fin dagli anni ‘90 con un consenso bipartisan tra Democratici e Repubblicani americani: erano tutti d’accordo. L’idea del muro è un’idea strategica legata all’identità statunitense e alla tenuta politica degli Stati Uniti e da sola spiega perché questo confine è così bollente. Specie da quando il muro se lo è intestato Trump.

EPISODIO #3 - COREA DEL NORD - COREA DEL SUD
Il 38esimo parallelo divide le due Coree: a nord il regno dei Kim, governato dal terzo discendente della “dinastia comunista”, Kim Jong-un; a sud una democrazia e un’economia avanzata che rende Seul una delle capitali più dinamiche dell’Asia. La guerra di Corea negli anni ‘50, dove si fronteggiarono a distanza Cina, Unione Sovietica e Stati Uniti, ha stabilito nel 38° parallelo uno dei luoghi più controversi del mondo. Un confine che ha caratterizzato un sottile equilibrio tra diplomazia, scelte strategiche e scenari globali, dalla guerra fredda fino all’attuale confronto a tutto campo tra Cina e Stati Uniti.